## Language:
- [🇮🇹 Italiano](#emulatore-di-6502-per-game-boy-advance)

***

# Emulatore di 6502 per Game Boy Advance
Questo progetto permette di emulare un computer basato sul processore 6502 sulla
console portatile 'Game Boy Advance' (GBA), rilasciata da Nintendo negli anni
2000.

Questo progetto ha come intenzione quella di riesplorare questo classico
processore, cercando di mantenere il codice quanto più chiaro e modulare
possibile, spesso a costo dell'efficienza.\
L'emulatore non è da considerarsi accurato in quanto alla velocità di
esecuzione, dato che il processore 6502 utilizza istruzioni a numero variabile
di cicli di clock, dettaglio non implementato per semplicità.

## Caratteristiche dell'hardware emulato
| Tipo di memoria | Grandezza |
| --------------- | --------- |
| RAM             | 4 KB      |
| VRAM            | 8 KB      |
| SRAM            | 1 KB      |
| ROM             | 31 KB     |

### Schermo
Lo schermo a disposizione è quello del GBA in "Mode 0" e fisso, cioè 30x20
tiles, con ogni tile di dimensione 8x8.\
Sono disponibili 64 tile diversi e una palette di 8 colori a scelta.\
Il framerate non è ulteriormente limitato, mantenendo quindi i circa 60 Hz
che offre il GBA.

### Bottoni
Il GBA ha 10 bottoni, di cui 8 sono a disposizione dell'emulatore: 'L' ed 'R'
sono stati rimossi.

### Interfaccia 
La ROM del programma per 6502 viene letta dal file di salvataggio del GBA.\
Il primo 1 KB viene utilizzato per la SRAM dell'emulatore.

## Motivazione
Oltre all'interesse personale per il mio primo programma interamente in
assembly, l'obiettivo di questo progetto è di essere presentato all'esame di
'Architettura degli Elaboratori'.\
Questo emulatore infatti presenta la struttura di base di un elaboratore ed è
interamente realizzato in linguaggio assembly ARM, insegnato durante il corso.

## Eseguire il programma
Per far partire l'emulatore, servirà un emulatore per GBA.
Se non se ne ha uno, consiglio [mGBA](https://mgba.io/downloads.html).

È scaricabile l'emulatore già compilato, insieme ad un programma 6502
dimostrativo da [questo link](https://github.com/Vulcalien/6502-gba/releases/download/latest/6502.zip).

## Risorse utilizzate
Riguardo il processore 6502:
- [6502-emulator](https://github.com/Vulcalien/6502-emulator), un mio precedente
  emulatore scritto in C.
- [Questo sito](http://web.archive.org/web/20210803072420/http://www.obelisk.me.uk/6502/)
  che descrive in dettaglio le istruzioni e le modalità di indirizzamento.

Riguardo il GBA:
- [GBATEK](https://problemkaputt.de/gbatek.htm), una documentazione dettagliata
  della console.
- [Minicraft per GBA](https://github.com/Vulcalien/minicraft-gba/), un mio
  progetto da cui ho preso alcuni file di configurazione e che ho talvolta usato
  come riferimento.
